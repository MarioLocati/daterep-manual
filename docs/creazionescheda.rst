Crezione della *scheda descrittiva* dal Metadata Editor
-----------------------------------------------------------

.. include:: ./compilazionemetadati.rst

Ottenuto il link di condivisione, l’utente si autentica sul portale del Metadata Editor utilizzando il proprio account istituzionale (*nome.cognome@ingv.it* come per l'accesso alla posta elettronica) al fine di compilare e sottomettere una scheda descrittiva del *dataset*:

1. Il primo passo consiste nella compilazione di una nuova scheda descrittiva in **bozza - Drafts**, scegliendo se iniziare da una *scheda vuota* o dalla *copia* di una scheda già esistente da completare.

2. A questo punto il sistema consente di inizializzare una nuova bozza, permettendo all'utente di scegliere se creare un nuovo *record* che descrive il *dataset*, a cui a) non è ancora stato assegnato nessun DOI, b) è già stato assegnato un DOI.

	.. image:: assets/pictures/5.png

3. Scelta la modalità di creazione del nuovo record (figura sopra) secondo le opzioni al punto precedente, il sistema mostra un *web form* con diversi campi da compilare che costituiscono i *metadati* caratteristici di una pubblicazione scientifica. L'utente descrive il dataset compilando esaustivamente quanti più campi possibili tra quelli disponibili nella scheda di esempio della seguente figura.

 	.. image:: assets/pictures/6.png

   In particolare, il campo **“Landing page”** non deve essere compilato, perché questa informazione verrà restituita automaticamente dalla logica del portale DataRep non appena, verrà fatta richiesta di pubblicazione.


4. Nella compilazione della scheda, dovranno essere indicati anche un *referente* **scientifico** e uno **tecnologico** (le due figure possono coincidere). I referenti andranno indicati nella sezione dei metadati denominata ``“Info specific to INGV”``. Oltre ai metadati obbligatori, evidenziati in blu nella scheda (Fig. sopra), si suggerisce di compilare anche informazioni utili come la copertura temporale, geografica e soprattutto eventuali relazioni con altri dati o pubblicazioni nell’apposita sezione ``“Relations to other data and publications”``. Infine, è anche possibile caricare un’immagine di copertina.

5. Durante la compilazione dei campi è possibile verificarne la correttezza in ogni momento agendo sul bottone ``“Check if this record can be validated”``. Se il processo rileva errori o incompletezze, queste saranno dettagliatamente elencate dal *Metadata Editor*.

6. Solo quando l’utente avrà cliccato il bottone ``“Create”`` in fondo alla scheda, essa sarà compilabile in ogni sua parte. Il dataset non verrà pubblicato quando la scheda verrà creata o salvata, ma solo quando espressamente richiesto dall’utente e comunque dopo un processo di validazione così come previsto dalla Politica dei Dati istituzionale.
